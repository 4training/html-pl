<h1>Uzdrowienie</h1>
<p>Kiedy Bóg stworzył niebo i ziemię, nie było tam ani choroby ani śmierci. Jednak od kiedy ludzie okazali Bogu po raz pierwszy nieposłuszeństwo, doświadczamy chorób w naszym świecie. Nie tak zostaliśmy pierwotnie stworzeni i ze względu na Jego miłość do nas, Bóg chce leczyć nas i przywracać do bliskiej więzi ze sobą. W tym celu miał konkretny plan, którym było przysłanie nam Zbawiciela. O tym Zbawicielu Biblia mówi: "Spadła Nań chłosta zbawienna dla nas, a w Jego ranach jest nasze zdrowie" (Izajasz 53,5).
</p><p>Tym Zbawicielem jest Jezus, Mesjasz. Kiedy był na ziemi, Jezus uzdrowił wielu ludzi (np: Łukasz 5,17-26). Zgodnie z Bożym planem, Jezus umarł za nas jako ofiara i powstał z martwych, tak abyśmy mogli mieć nowe życie. Mimo, że nie ma Go już na ziemi, ciągle jest taki sam i ciągle ma moc uzdrawiać ludzi i uwalniać ich. Wzywa nas do pójścia za Nim i posłuszeństwa Jego poleceniom. To jest najważniejsza rzecz w Bożych oczach, żebyśmy podjęli decyzję zaakceptowania Jego oferty i przyjęcia emocjonalnego i duchowego uzdrowienia.
</p><p>Jezus wzywa swoich naśladowców, żeby modlili się o chorych ludzi i daje im moc do robienia tego. "Wtedy zwołał Dwunastu, dał im moc i władzę nad wszystkimi złymi duchami i władzę leczenia chorób. I wysłał ich, aby głosili królestwo Boże i uzdrawiali chorych." (Łukasz 9,1-2)
</p>
<h2>Jak się modlić (wstęp)</h2>
<ul><li>Po pierwsze zapytaj osobę:"Na czym dokładnie polega problem? O co mogę się modlić?"<br/>Zapytaj też "Czy doświadczasz teraz jakiegoś bólu lub cierpisz na jakieś upośledzenie?" (tak, żebyś po modlitwie mógł zapytać, czy coś się zmieniło)</li>
<li>Powiedz, że pomodlisz się krótką modlitwą w imię Jezusa i położysz na nich ręce. Zapytaj o ich zgodę.</li>
<li>Połóż swoją rękę (albo obie ręce) na nich w stosowny sposób.</li>
<li>Kiedy się modlisz, nazwij bezpośrednio ból czy część ciała itd.</li>
<li>Miej oczy otwarte w czasie modlitwy, żebyś mógł zobaczyć czy coś się dzieje.</li>
<li>Pomódl się krótką i treściwą modlitwą. Jedno zdanie, np: "Bólu, odejdź w imię Jezusa! Amen" wystarczy.</li>
<li>Po modlitwie, zapytaj osobę: "Czy coś czułeś? Jak jest teraz z bólem?"<br/>Możesz użyć takiej skali: "Na skali od 0 (całkowicie bez bólu) do 10 (ból nie do wytrzymania), jak było przedtem? Jak jest teraz?"<br/>Jeśli mieli jakieś niepełnosprawności, poproś, żeby sprawdzili czy coś się zmieniło.</li>
<li>Zaproponuj dalszą modlitwę. Często uzdrowienie przychodzi krok po kroku po kilkurazowej modlitwie.</li>
<li>Kiedy ta osoba zostanie uzdrowiona - wspólnie podziękujcie Jezusowi!</li></ul>
<h2>Uwaga:</h2>
<ul><li>Modlitwa "w imię Jezusa" nie jest żadną magiczną formułą. Ona oznacza, że oddajemy chwałę Jezusowi za to, co robi i dajemy wszystkim do zrozumienia, kto uzdrowił.</li>
<li>Przynajmniej jedna osoba zaangażowana w ten proces powinna mieć wiarę w Jezusa, ufać Mu, że On może uzdrawiać. Wiara jest jak mięsień, wzrasta wraz z używaniem. Jeśli dalej czujesz, że dany problem cię przygniata, zaproponuj modlitwę w innym czasie z innymi ludźmi, którzy mają więcej doświadczenia w modlitwie o uzdrowienie.</li>
<li>Pozwalaj ludziom ostrożnie sprawdzać czy ich ciało zostało uzdrowione, oni znają je najlepiej. Jeśli mają przepisane lekarstwa, lekarz powinien potwierdzić uzdrowienie i to on powinien zdecydować o zaprzestaniu przyjmowania lekarstw.</li></ul>
<h2>Kiedy wydaje się, że uzdrowienie nie przychodzi...</h2>
<p>Uzdrowienie czy przemiana nie zawsze następuje natychmiast po modlitwie, przynajmniej nie w widzialny sposób. Może tak się dziać z kilu przyczyn:<br/>
Brak przebaczenia, grzech (Jk 5,15-16), niezdrowa dieta, nieodpowiednia troska o swoje ciało, demoniczne opętanie lub ataki demoniczne czy brak wiary (Mt 17,14-21) itd. Może też tak się dziać, bo Bóg ma na to inny czas (J 11).
</p><p>Częściej niż rzadziej w takich sytuacjach, problem o którym powiedziała ci ta osoba nie jest tym zasadniczym problemem. Generalnie chodzi o to, żeby znaleźć rzeczywistą przyczynę stojącą za objawami i z nią sobie poradzić. W tym celu możesz modlić się zgodnie z tymi czterema modlitwami:
</p>
<h2>Cztery pomocne modlitwy</h2>
<ol><li>"Boże, proszę zrób w tej sytuacji to, co najbardziej oddaje Ci chwałę."</li>
<li>"Proszę pokaż mi czego Ty chcesz mnie nauczyć tym razem."</li>
<li>"Proszę odkryj przyczynę i/lub skutek tej choroby."</li>
<li>"Boże, co powinienem teraz zrobić?"</li></ol>
<p>Zapytaj chorą osobę czy coś nie przychodzi jej na myśl. Kiedy Bóg objawia coś im lub tobie, zacznij właśnie od tego.
</p>
<h2>Połączenie pomiędzy ciałem i duchem</h2>
<p>Nasza dusza informuje nasze ciało, kiedy dzieje się coś niedobrego. Dlatego fizyczne problemy mogą mieć swoje przyczyny w naszym życiu wewnętrznym, są więc tylko objawami świadczącymi o rzeczywistym problemie.
</p><p>W takiej sytuacji, nie ma większego sensu modlić się o fizyczne uzdrowienie. Na początku może dojść do poprawy, ale objawy wrócą po jakimś czasie. W takiej sytuacji musimy zająć się duchowym problemem, a kiedy to zrobimy, objawy fizyczne odejdą krok po kroku.
Taki rodzaj choroby często jest wskazówką mówiącą o problemie duchowym.
</p>
<dl><dt>Przykład ból szyi / karku</dt>
<dd>Niewłaściwy jarzmo może mi ciążyć i/lub niosę brzemiona innych, których nie powinienem nosić (zobacz Mt 11,30).</dd></dl>
<p>Ale nigdy nie osądzaj pochopnie, zawsze uważnie słuchaj Ducha Świętego i rozmawiaj z tą osobą motywowany miłością i troską o nią!
</p><p><br/>
</p><p><br/>
</p>