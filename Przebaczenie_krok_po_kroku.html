<h1>Przebaczenie krok po kroku</h1>
<p>Wszyscy pragniemy głębokich i pełnych miłości więzi, ale niestety wszyscy doświadczyliśmy zranienia czy być może nawet wykorzystywania ze strony innych. To są bolesne sprawy i często przynoszą cierpienie. Podobnie jak rany fizyczne mogą przynieść infekcję i zacząć ropieć, podobnie zranienia w naszym sercu mogą zamienić się w zgorzknienie, jeśli nie zaczniemy działać. Sam czas nie uzdrowi ran!<br/>
W odpowiedzi często wycofujemy się i budujemy wokół siebie mury, które mają nas chronić. Jednak dzięki temu nie pozwalamy nikomu zbliżyć się do nas i odizolowujemy się od innych. Lub inaczej, postępujemy w złości, wyciągamy błędy innych czy szukamy zemsty. Takie działanie prowadzi do tego, że nasze myśli są zdominowane przez rany jakie inna osoba nam zadała.<br/>
Taka strategia ma ochronić nas przed dalszymi zranieniami, ale w rezultacie sami ranimy się jeszcze bardziej. Co więcej, jeśli jesteśmy zranieni nie będziemy traktować innych z miłością - <i>Zranieni ludzie ranią ludzi</i>.
</p><p>Jedyną ucieczką z tego zamkniętego kręgu złości jest <i>przebaczenie</i>, które może być bardzo trudne, jeśli doświadczyliśmy znaczącego bólu. Jednak, tak długo, jak nie przebaczymy jesteśmy związani z osobą, która nas zraniła i z przeszłością. Dzieje się tak dlatego, że nie możemy po prostu zapomnieć bolesnych doświadczeń i możemy starać się je tylko wyprzeć z pamięci. Ale Bóg chce, żebyśmy byli <i>wolni</i> - wolni od bólu, wolni od zgorzknienia, wolni od pragnienia zemsty i wolni od przeszłości.
</p>
<h2>Czym jest przebaczenie?</h2>
<p>Przebaczenie jest decyzją, w której wybieramy rezygnację z czynienia wyrzutów czy oskarżania drugiej osoby. Przekazaniem jego/jej w Boże ręce. Raczej niż wykonanie wyroku samemu, ufam Bogu, który jest sędzią, i pozwalam Mu zdecydować o tym, co się stanie z tą osobą. To także oznacza, że już dłużej nie liczę grzechów tej osoby wobec mnie i nie zbieram ich. Innymi słowy, jako że już żyję z konsekwencjami jego/jej grzechów i nie mogę zmienić przeszłości, teraz godzę się z tym i stwierdzam, że ta osoba nie jest mi już nic dłużna.<br/>
To jest tylko moja decyzja. Jest całkowicie niezależna od tej drugiej osoby, niezależnie od tego czy ona mówi, że jest jej przykro czy też nie i niezależnie od tego czy ona jest tutaj obecna. Nie jesteśmy uzależnieni od osoby, która nas zraniła.<br/>
Chociaż przebaczenie jest dobre dla tej osoby, po pierwsze i najważniejsze robię to dla mojego własnego dobra. Kiedy przebaczamy stajemy się wolni od negatywnych uczuć takich jak strach, złość czy zgorzknienie i wtedy możemy doświadczyć uzdrowienia.
</p>
<h2>Kroki przebaczenia</h2>
<p>Czasami idziemy na skróty, kiedy pochopnie mówimy o przebaczeniu, ale później zdajemy sobie sprawę z tego, że są ciągle pozostałości bólu w naszym sercu. Więc jak w pełni możemy przebaczyć innym? Kolejne kroki pomogą nam przejść przez proces przebaczenia.
</p><p><i>Przez pierwsze trzy kroki przechodzimy bardzo ostrożnie, najlepiej z pomocnikiem.</i>
</p>
<h3>1. Co się wydarzyło?</h3>
<ul><li>Opisz dokładnie co się wydarzyło.</li>
<li><i>Powszechny błąd:</i> Ograniczamy się do ogółów i niejasnych wypowiedzi.</li></ul>
<h3>2. Co mnie zraniło? Jak się z tym czułem?</h3>
<ul><li>Uczucia są ważne i są one istotną częścią tego kim jestem.</li>
<li><i>Powszechny błąd:</i> Przeskakujemy ten punkt i mówimy tylko o faktach.</li></ul>
<h3>3. Nazwij grzech</h3>
<ul><li>Nie zmiękczaj złego i nie usprawiedliwiaj. Ustal jak ta osoba zgrzeszyła przeciwko mnie przez rzeczy, które zrobiła lub nie zrobiła.</li>
<li><i>Powszechny błąd:</i> Usprawiedliwiamy tę osobę (ale jeśli nie nazwiemy tego grzechem, nie może dojść do przebaczenia).</li></ul>
<p><i>Teraz modlimy się i przynosimy wszystko Bogu.</i>
</p>
<h3>4. Przynieś zarzuty niesprawiedliwości przed Boga</h3>
<ul><li>Idziemy do Boga, który jest sędzią i wnosimy zarzutu przeciwko tej osobie, która nas zraniła. Wylewamy przed Bogiem nasze serce i mówimy Mu wszystkie główne punkty z pierwszych trzech kroków.</li>
<li><i>Powszechne błędy:</i> Przeskakujemy przez ten punkt, albo ukrywamy nasze uczucia przed Bogiem.</li></ul>
<h3>5. Wypowiedz przebaczenie</h3>
<ul><li>Teraz wypowiadamy słowa przebaczenia ("Wybaczam ____ (komu) ____ (co)") i podejmujemy decyzję o wręczeniu całej sprawy w Boże ręce.</li>
<li><i>Powszechne błędy:</i> Mówimy Bogu co zrobić z tą osobą (przeklinamy ją). Lub mówimy, że chcemy przebaczyć ("Boże, proszę pomóż mi przebaczyć") ale tak naprawdę nie podejmujemy tej decyzji.</li></ul>
<h2>Wnoszenie zarzutów o niesprawiedliwość Bogu</h2>
<p>Bóg jest sędzią i mamy prawo przynieść przed Niego każdą niesprawiedliwość. Możemy być pewni tego, ze zaprowadzi sprawiedliwość i osądzi każdego - to nie jest nasze zadanie. Nie mamy prawa odpłacać innym ani mścić się na nich.<br/>
W ten sam sposób jak wnosimy oskarżenie do sędziego w tym świecie, możemy przynosić oskarżenia do Boga. Nie musimy obawiać się, że Go obrazimy, ale możemy być całkowicie uczciwi i pokazać mu wszystkie nasze uczucia. Kiedy już skończymy, pozbądźmy się wszystkich zarzutów włącznie z ich wpływem na nasze życie i złóżmy wszystko w ręce Boga. Już dalej nie osądzamy tej osoby samemu, ale pozostawiamy osąd samemu Bogu.
</p>
<h2>Więcej wskazówek</h2>
<dl><dt>Korzystanie ze wsparcia lub pomocnika</dt>
<dd>Ciężko jest przejść przez cały proces przebaczenia samemu i nie ominąć pewnych aspektów. Poszukaj kogoś, kto może przejść przez te kroki razem z tobą i modlić się z tobą!</dd>
<dt>Nasz własny grzech</dt>
<dd>Kiedy jesteśmy zranieni, często nieświadomie źle traktujemy innych i grzeszymy przeciwko nim. Ważne jest, żeby nie przechodzić nad tym obojętnie, ale nawrócić się i poprosić o przebaczenie. Wyjaśnij wszystko co ci przychodzi na myśl w tej dziedzinie najszybciej jak to możliwe!</dd>
<dt>Przebaczyć sobie</dt>
<dd>Czasami jesteśmy źli na siebie albo obwiniamy siebie za coś. Bóg daje nam szansę na przebaczenie i oczyszczenie przez Jezusa Chrystusa. Przebaczenie sobie oznacza przyjęcie Jego propozycji i zastosowanie jej do siebie samego.</dd>
<dt>"Przebaczyć" Bogu</dt>
<dd>Czasami mamy negatywne myśli dotyczące Boga albo nawet jesteśmy na Niego źli. Bóg nie popełnia błędów, więc w tym sensie nie możemy Mu przebaczyć. Ale ważne jest, żebyśmy pozbyli się naszej frustracji i negatywnych myśli wobec Niego.</dd>
<dt>Wytrwałość w przebaczeniu</dt>
<dd>W razie gdyby stare uczucia wracały, przypomnij sobie, że już podjąłeś decyzję o przebaczeniu i te uczucia odejdą. Jednak, jest także możliwe, że są jeszcze jakieś inne aspekty, albo głębsze poziomy zranienia, którymi się nie zająłeś za pierwszym razem. Możemy więc przejść przez proces przebaczenia ponownie, tak aby i te aspekty zostały również uzdrowione.</dd></dl>
<h2>Zbadanie siebie</h2>
<p><i>Przeznacz 2 minuty na to, żeby zadać Bogu następujące pytanie i proszę rób notatki:</i>
</p><p><b>Boże, komu powinienem przebaczyć?</b><br/>
Słuchaj Boga i przyjrzyj się swoim więziom z innymi (rodzice, rodzina, krewni, przyjaciele, sąsiedzi, koledzy, znajomi, nauczyciele, liderzy, ty sam, Bóg, ...)
Jak zostałem zraniony i przez kogo?
</p>
<div style="background-color: #f9f9f9; border: 1px solid black; padding:5px">
<p>Wskazówki do odkrycia czy twoja więź z daną osobą jest zdrowa czy w dalszym stopniu w jakimś stopniu naderwana:
</p>
<ul><li>Pomyśl o tej osobie: Czy możesz jej/jemu życzyć wszystkiego najlepszego z całego serca?</li>
<li>Wyobraź sobie, że spotykasz tę osobę na ulicy: Jak byś się czuł? Czy w dalszym ciągu nosisz w sobie urazę?</li></ul>
</div>
<h2>Ćwiczenie</h2>
<p><i>Którymi zranieniami chcę się zająć najpierw?</i><br/>
<i>Kto powinien mnie w tym wesprzeć? Dokładnie sprecyzuj jakie podejmiesz dalsze kroki!</i>
</p><p><br/>
</p><p><br/>
</p>