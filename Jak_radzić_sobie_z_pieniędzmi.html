<h1>Jak radzić sobie z pieniędzmi</h1>
<p>Niezależnie od tego czy bardzo mało czy bardzo dużo, każdy ma pieniądze. Ten temat jest stale ważny. Zarabiamy pieniądze, chodzimy na zakupy, patrzymy na ceny i decydujemy czy coś jest warte tej ceny – codziennie podejmujemy decyzje co zrobić z pieniędzmi, które mamy.
</p><p>Ważne jest, żeby pamiętać, że pieniądze są narzędziem. Tym samym banknotem mogę przynieść błogosławieństwo lub wyrządzić komuś krzywdę. Jesteśmy odpowiedzialni za to, co robimy z naszymi pieniędzmi i naszym majątkiem. Bóg rozliczy nas z tego co nam powierzył.
</p><p>Jezus bardzo często mówił o pieniądzach. W tamtych czasach, podobnie jak dzisiaj, ważne jest pytanie – Jak mamy właściwie radzić sobie z pieniędzmi? W Jego czasach nie było zbyt dużo technologii i radzenie sobie z pieniędzmi nie było tak wygodne jak jest dzisiaj. Ale fundament jest ciągle ten sam – pieniądze odkrywają naszą motywację. One pokazują, co jest dla nas rzeczywiście ważne.
</p>
<h2>Spójrzmy na swoje serce</h2>
<p>Temat pieniędzy może posłużyć nam jako lustro, dzięki któremu dojrzymy szkodliwe rzeczy w nas:
</p>
<dl><dt>Samolubstwo</dt>
<dd>Jesteśmy w centrum.„To wszystko jest moje! Nie będę się niczym dzielić!”</dd>
<dt>Zazdrość i chciwość</dt>
<dd>Nie jesteśmy zadowoleni z tego, co mamy. Porównujemy się z innymi i myślimy: „On ma coś lepszego niż ja! Ja też tego chcę!”</dd>
<dt>Zadufanie w sobie</dt>
<dd>„Jestem lepszy od innych. Spójrz na mnie!”</dd>
<dt>Martwienie się i lęk</dt>
<dd>„Nie mam dość. Jak przeżyję, jeśli…?”</dd></dl>
<p><i>Który z tych problemów odkrywasz w swoim sercu? Poproś Boga o przebaczenie.</i>
</p>
<h2>Bądź uczciwy</h2>
<p>Wraz z pieniędzmi pojawiają się pokusy. Niezależnie od tego, czy jesteś w pracy, z sąsiadami, z przyjaciółmi, czy kiedy płacisz podatki: istnieją sposoby na oszukiwanie innych. Niektóre z nich są oczywiście nielegalne, inne znajdują się w szarej strefie, a niektóre z nich mogą być legalne, ale nadal nieuczciwe. Ale Jezus nigdy nie oszukiwał ludzi i wyraźnie powiedział: „Czyńcie innym to, co chcecie, żeby wam czyniono” (Łk 6,31) oraz „Robotnik godzien jest swojej zapłaty” (Łk 10,7).
</p><p>Kiedy oszukujemy inną osobę, wyrządzona jej krzywda jest często oczywista, dlatego możemy być bardziej niechętni do oszukania jej. Jeśli jednak jest to duża firma lub rząd, możemy mieć mniej zahamowań. Jednak zło pozostaje złem.
</p><p><i>Boże, w czym potraktowałem innych nieuczciwie? W czym złamałem lub obszedłem prawo?</i>
</p>
<h2>Co mam robić z moimi pieniędzmi?</h2>
<p>Bóg chce, abyśmy odpowiedzialnie gospodarowali naszymi pieniędzmi i byli dobrymi administratorami tego, co nam powierza. To znaczy:
</p>
<ul><li>wiedzieć, na co idą moje finanse (korzystając z księgowości, aplikacji z budżetem itp.)</li>
<li>być oddanym i mądrze wykorzystywać to, co mi powierza</li>
<li>nie marnować niczego</li>
<li>pytać Boga w jakim celu mam pracować</li></ul>
<p>Ważne jest, aby zachować ostrożność i mądrość, aby nie popaść w niezdrowe uzależnienie od naszych finansów (zobacz Rzymian 13,8). Mogą istnieć dobre powody do zaciągania długów: większe cele, takie jak założenie firmy lub budowa domu, mogą być możliwe tylko w ten sposób. Ale jest też wiele złych powodów do zaciągania długów. Na przykład: porównuję się z innymi i naprawdę chcę mieć jeszcze fajniejsze wakacje lub najnowszą rzecz z reklamy, na którą tak naprawdę mnie nie stać.
</p><p><i>Boże, w jakim celu chcesz, żebym pracował i na co oszczędzał?</i>
<i>Boże, gdzie marnuję moje pieniądze?</i>
</p>
<h2>Przyjmowanie i dawanie</h2>
<p>Bóg mówi, że jest dobrym Ojcem, który się o nas troszczy. Możemy w to wątpić, ale rzeczywistość jest taka, że ​​On troszczy się o nas bardziej, niż my sami się możemy o siebie zatroszczyć. Wszystko co mamy otrzymaliśmy od Boga, jest więc wiele powodów do wdzięczności Jemu.
</p><p>Wszyscy rozpoczęliśmy życie jako małe dzieci, które wszystko otrzymywały. Bóg chce, żebyśmy dorośli i nauczyli się brać odpowiedzialność za swoje życie i za innych. Oznacza to dzielenie się tym, co otrzymaliśmy i inwestowanie w to, czego chce Bóg. Tak jak Bóg kocha dawać, tak też chce, żebyśmy kochali dawanie i byli hojni!
</p><p><i>Porozmawiaj z przyjaciółmi i swoim trenerem o tym jako możesz zainwestować w Królestwo Boże.</i>
</p>
<h2>Moje cele</h2>
<p><i>Boże, o którym z tych tematów chcesz ze mną konkretnie porozmawiać?</i>
</p><p>Wyznacz sobie cele, w jaki sposób wprowadzisz w życie to, co Bóg ci dzisiaj pokazał. Poproś o wsparcie w tym dobrego trenera. Poszukaj kogoś, kto jest uczciwy i mądry a nie jest tylko skutecznym sprzedawcą.
</p><p>Największe przeszkody w nauce dobrego obchodzenia się z pieniędzmi często kryją się w naszych sercach. Aby stać się wolnym, przejrzyj arkusze ćwiczeń „<a href="/Confessing_Sins_and_Repenting/pl">Wyznawanie grzechów i przemiana</a>” i „<a href="/Getting_Rid_of_Colored_Lenses/pl">Pozbycie się kolorowych okularów</a>” razem z trenerem. (Zacznij od pytania: <i>„Boże, przez jakie okulary postrzegam pieniądze?”</i>)
</p><p><br/>
</p><p><br/>
</p>