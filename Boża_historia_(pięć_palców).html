<h1>Boża historia (pięć palców)</h1>
<h2>1. Bogu interesuje się tobą</h2>
<div class="floatleft"><img alt="Hand 1.png" decoding="async" height="37" src="files/Hand_1.png" width="30"/></div>
<div style="margin-left:25px">
<p><i>(Kciuk: Najważniejsze)</i>
</p>
<ul><li>Bóg stworzył nas, po to żebyśmy mogli żyć razem z nim w więzi pełnej miłości.</li>
<li>Chce dać ci dar – pytanie brzmi: Co z nim zrobisz?</li></ul>
</div>
<h2>2. Problem: Nie robimy tego, czego chce Bóg</h2>
<div class="floatleft"><img alt="Hand 2.png" decoding="async" height="38" src="files/Hand_2.png" width="30"/></div>
<div style="margin-left:25px">
<p><i>(Palec wskazujący: Wskazujemy nim na innych z oskarżeniem albo obwinianiem, ale problem jest po naszej stronie)</i>
</p>
<ul><li>W naszym życiu jest poważny problem: Grzech.</li>
<li>"Czym jest grzech?" Kradzież, kłamstwo, zabójstwo ... (złamanie któregoś z 10 przykazań) jest grzechem.</li>
<li>Ale Boży standard jest jeszcze wyższy:
<ul><li>Kiedy myślimy o kimś źle - to już jest grzech.</li>
<li>Jeśli masz możliwość zrobić coś dobrego, ale nie robisz tego - to też jest grzech.</li>
<li>Skąd się bierze grzech: myślenie, że wiemy lepiej niż Bóg, ignorowanie Go i odrzucanie Jego miłości.</li></ul></li>
<li>Bóg jest święty i pragnie, żebyśmy byli doskonali.</li>
<li>Wyobraź sobie, że ktoś nakręcił film ze wszystkimi twoimi grzechami: wszystkie twoje złośliwości, wszystkie nieczyste myśli i wszystkie te chwile, w których myślałeś, że nikt nie widzi. Jak czułbyś się, gdyby ten film ukazał się publicznie i inni by go zobaczyli?</li>
<li>Bóg nie ignoruje takich rzeczy, konsekwencją grzechu jest kara.</li>
<li>Nasze grzechy powodują, że upadamy, umieramy duchowo i jesteśmy oddzieleni od Boga.</li></ul>
</div>
<h2>Boże rozwiązanie: Jezus Chrystus zapłacił cenę za nasz grzech</h2>
<div class="floatleft"><img alt="Hand 3.png" decoding="async" height="38" src="files/Hand_3.png" width="30"/></div>
<div style="margin-left:25px">
<p><i>(Palec środkowy, najdłuższy: symbolizuje krzyż, na którym umarł Jezus)</i>
</p>
<ul><li>Jak Bóg może być pełen miłości i równocześnie być sędzią, który karze za grzech? Jak to do siebie pasuje?</li>
<li>Bóg przygotował rozwiązanie, a jest nim Jego Syn, Jezus Chrystus.
<ul><li>Przyszedł na świat, żył doskonałym życiem, uzdrawiał wielu ludzi.</li>
<li>Jego wrogowie zaaresztowali Go, bili i zabili na krzyżu.</li>
<li>Ale On po trzech dniach powrócił do życia!</li>
<li>On wziął na siebie karę, dzięki czemu my możemy otrzymać przebaczenie!</li></ul></li>
<li><i>Ilustracja: Bliźniacy</i></li></ul>
</div>
<h2>4. Bóg chce mieć z nami bliską osobistą więź</h2>
<div class="floatleft"><img alt="Hand 4.png" decoding="async" height="37" src="files/Hand_4.png" width="30"/></div>
<div style="margin-left:25px">
<p><i>(Palec serdeczny: Więź z Bogiem)</i>
</p>
<ul><li>Bóg zrobił wszystko potrzebne do odnowienia więzi z człowiekiem. On przygotował dla Ciebie nowe życie, które nigdy się nie skończy.</li>
<li>Teraz to Ty musisz podjąć decyzję: Czy przyjmiesz to, co dla Ciebie przygotował?.</li>
<li>Ale musimy wiedzieć, że ta decyzja ma swoje konsekwencje. Oznacza ona decyzję o pozostawieniu twojego starego życia i rozpoczęcie nowego, takiego, jakim żył Jezus.</li>
<li>Wyrażamy tę decyzję poprzez odwrócenie się od naszych grzechów i pozwolenie Jezusowi, żeby nas oczyścił.</li>
<li>To jest tak, jak powiedzieć "tak" na ślubie. Kiedy powiesz "tak", Bóg również powie Tobie "tak". On chce mówić do Ciebie, dawać Ci to, czego potrzebujesz oraz żyć razem z Tobą!</li></ul>
</div>
<h2>5. Duch Święty będzie Cię wspierał</h2>
<div class="floatleft"><img alt="Hand 5.png" decoding="async" height="37" src="files/Hand_5.png" width="30"/></div>
<div style="margin-left:25px">
<p><i>(Mały palec: Możliwość wzrostu)</i>
</p>
<ul><li>Kiedy przyjmujemy Bożą propozycję, On napełnia nas swoim Duchem.</li>
<li>Ten "Święty Duch" jest jak moc Boża dla Ciebie. Pokazuje Ci, co robić, przemienia Twoje słabości i pomaga żyć jak Jezus.</li>
<li>Inni ludzie posiadający Ducha Świętego będą cię wspierać i uczyć cię rozumieć lepiej Boga i robić to, czego On chce.</li></ul>
</div>
<h2>Bliźniacy</h2>
<p>W pewnym mieście żyli dwaj bracia - identyczni bliźniacy. Jeden z nich jako nastolatek zszedł na złą drogę. Dołączył do lokalnej grupy przestępczej, zerwał kontakt z rodziną. Doszło do tego, że został mordercą. W czasie napadu zastrzelił człowieka, który stanął mu na drodze. Złapany przez policję, trafił przed oblicze sądu, tam zobaczył swojego brata, po raz pierwszy po wielu latach. To on był sędzią! Z początku ucieszył się! "To mój brat", pomyślał oskarżony, "pewnie dalej mnie kocha! Wyciągnie mnie z tego!"<br/>
Jego brat, sędzia wydał wyrok - kara śmierci! Brat przestępca był wściekły. "Dlaczego tak surowo?" zapytał "To nie jest miłość!" Ale sędzia po prostu trzymał się litery prawa aby sprawiedliwości stała się zadość.
</p><p>Skazany brat oczekiwał w celi śmierci na wykonanie wyroku. Nagle, w środku nocy, otwarto drzwi do jego celi. Stał w nich jego bliźniak! Na początku był zły na niego. "Dlaczego skazałeś mnie na śmierć?!" zarzucił.<br/>
"Musiałem, jestem sprawiedliwy. Ale mam propozycję. Wyglądamy tak samo. Zamieńmy się ubraniami, ty wychodź, a ja tu zostanę."<br/>
"Doskonale", zawołał jego brat, i wyszedł z więzienia. Był taki szczęśliwy, że całą noc świętował. Nad ranem przypomniał sobie, że o godzinie 9 miała odbyć się egzekucja. Podszedł pod mury więzienia i usłyszał wystrzał karabinu! Dotarło do niego, że jego brat przyjął na siebie wyrok, który był przeznaczony dla niego. Przeżył wstrząs. Poszedł do domu swojego brata, a tam znalazł list od niego. Oto treść listu: 
</p><p>"Jesteś wolny. Wziąłem karę na siebie. Chcę, żebyś żył od teraz moim życiem, był uczciwy i pamiętał o tym, co dla ciebie zrobiłem."
</p><p><br/>
</p>
<div style="background-color: #f9f9f9; border: 1px solid black; padding:5px">
<h2>Moja odpowiedź na Bożą propozycję</h2>
<p>Bóg zrobił swoją część. Teraz kolej na ciebie...
</p>
<dl><dt>Czy przyjąłem Boży dar?</dt>
<dd>□ Tak    □ Nie    □ Nie jestem pewien</dd>
<dt>Czy jestem pewien tego, że otrzymałem również życie wieczne?</dt>
<dd>□ Tak    □ Nie    □ Nie jestem pewien</dd>
<dt>Czy odwróciłem się od grzechu i złego życia?</dt>
<dd>□ Tak    □ Nie    □ tylko trochę</dd>
<dt>Czy jestem pewien tego, że otrzymałem  Ducha Świętego?</dt>
<dd>□ Tak    □ Nie    □ Nie jestem pewien</dd></dl>
</div>
<p><br/>
</p>
<div style="background-color: #f9f9f9; border: 1px solid black; padding:5px">
<h2>Co mnie powstrzymuje?</h2>
<p>Czegoś nie rozumiem? Gdzie nie jestem pewien?<br/><br/><br/>
</p>
</div>
<p><br/>
</p>
<div style="background-color: #f9f9f9; border: 1px solid black; padding:5px">
<h2>Rozmowa z Bogiem: Moje kolejne kroki</h2>
<p><i>Tutaj znajdziesz wskazówki do rozmowy z Bogiem. Przyjdź ze wszystkim, co leży Ci na sercu i co chcesz powiedzieć Bogu. Jeśli nie czujesz się pewny co do niektórych rzeczy, możesz powiedzieć o tym szczerze Bogu. Skorzystaj z pomocy kogoś, kto ma doświadczenie w rozmawianiu z Bogiem.</i>
</p><p>Boże, które rzeczy w moim życiu nie są takie, jak Ty byś chciał? Od jakich grzechów muszę się odwrócić?<br/><br/><br/>
Boże dziękuję, że mogę rozmawiać z Tobą. Zdaję sobie sprawę, że nie żyłem zgodnie z Twoją wolą. Przepraszam. Proszę wybacz mi, że ja _______________________ (nazwij to, co Bóg Ci pokazał).
</p><p>Jezu dziękuję, że masz rozwiązanie i umarłeś za mnie. Jestem gotów zmienić moje życie i pozbyć się wszystkiego, co Ty nazywasz grzechem. Chcę żyć zgodnie z Twoją wolą.
</p><p>Duchu Święty proszę pomóż mi w tym. Oczyść mnie i napełnij.
</p><p><i>Jeśli możesz powiedzieć to wszystko z głębi serca, poproś aby ktoś wytłumaczył Ci na czym polega rozpoczęcie tego nowego życia (zobacz arkusz "<a href="/Baptism/pl">Chrzest</a>").</i>
</p>
</div>
<p><br/>
</p><p><br/>
</p>